# Strona Projektu : https://mekambee.github.io/EasyTicket/#/

# Opis Projektu:
Osoby korzystające z komunikacji miejskiej w tym zarówno mieszkańcy miasta jak i turyści muszą zaopatrzyć się w bilety. Mogą to być bilety krótkoterminowe albo okresowe, na różne strefy i z odpowiednimi ulgami. Bilety powinny obejmować tramwaje i autobusy.
Podróżujący chcieliby łatwo i szybko nabyć bilety i wybrać odpowiednie linie komunikacji miejskiej, aby dotrzeć do celu na czas i bez stresu podczas kontroli biletów. Istnieje jednak kilka przeszkód, które mogą napotkać:
• Trudność w znalezieniu biletomatu w pobliżu – nie na każdym przystanku znajduje się biletomat
• Brak gotówki – niektóre biletomaty w tramwajach przyjmują tylko monety
• Brak znajomości rozkładu jazdy w danym miejscu
• Trudność w zaplanowaniu trasy, ze względu na szeroki wybór linii i
rozbudowany rozkład jazdy

Użytkownicy transportu publicznego w miastach potrzebują w łatwy sposób zaplanować trasę do miejsca docelowego, sprawdzić rozkład jazdy na danym przystanku i uzyskać informację o ewentualnych opóźnieniach. Dzięki aplikacji EasyTicket podróżujący w prosty sposób, poruszając się po intuicyjnych przyciskach, rozpoczynając od menu głównego mogą nabyć bilety z możliwością wyboru przysługującej im ulgi, pokazywać takie bilety do kontroli w formie kodu QR, sprawdzić rozkład jazdy, wyszukać interesujące ich połączenie komunikacyjne, przeglądać oraz aktywować swoje bilety, z możliwością zamrażania, czy reaktywowania tych długoterminowych, oraz generować dla nich faktury w formie PDF.
